# Vânătoarea de cașcaval

## Introducere
În târgul Brânzești, vestit pentru brânzeturile sale, aventura începe în mijlocul unei ceremonii anuale de mare importanță: alegerea celui mai bun cașcaval. Târgul este plin de viață, cu tarabe colorate, mirosuri îmbietoare și oameni veniți din toate colțurile regiunii. Însă, chiar înainte de anunțarea câștigătorului, un strigăt de panică răsună: cașcavalul campion a dispărut!

Când Dr Telemeu ridică capacul de deasupra cutiei cu cașcaval câștigător, pentru a-l dezvălui, în locul cașcavalului sunt conuri de brad. Mulțimea scoate un oftat de surprindere.

## Intriga
Eroii trebuie să investigheze dispariția cașcavalului campion, interacționând cu personajele și explorând zonele de interes. Vor descoperi indicii, vor pune întrebări și vor încerca să rezolve misterul înainte ca ceremonia să fie ruinată.

## Piața centrală a târgului Brânzești
Aventura începe în piața centrală a târgului, un loc animat și plin de detalii interesante. Aceasta este împărțită în 5 zone de interes:

1. **Scena principală** - Locul unde se desfășoară ceremonia și unde ar fi trebuit să fie expus cașcavalul campion.
2. **Debarcaderul de lângă râu** - Un șopron cu unelte pescărești, un ponton și un semn către peștera Chițchițișoara.
3. **Fântâna centrală** - Un punct de întâlnire popular, decorat cu statui de vaci și capre.
5. **Magazia târgului** - O clădire mică, dar bine păzită, unde sunt depozitate proviziile și premiile.

### Personaje

1. **Guzman Cașcavaloiu, Primarul târgului** - Organizatorul ceremoniei, vizibil agitat de dispariție. Adică, i se mișca vizibil nasul.
2. **Prof Dr Telemeu, Maestrul brânzar** - O expertă în brânzeturi, care jurizase competiția.
3. **Țoman Vulpescu, Paznicul magaziei** - Un individ serios, dar care pare să ascundă ceva.
5. **Fermierul Căpran Negrescu** - Proprietarul cașcavalului care urma să fie anunțat câștigător.
6. **Hopțop Mustață, Motan de rasă nobilă** - Un motan care nu poate fi deranjat să prindă șoareci.
7. **Bond, James Bond, Câine vagabond** - Pare să fi adulmecat ceva interesant în apropierea scenei.
8. **Ghiț și Fiț, Doi șoareci** - Apar lângă grupul de aventurieri, înainte de momentul dispariției cașcavalului și intră în vorbă .

### Posibile indicii

Tot cașcavalul a fost furat, nu doar cel campion. 

A fost o operațiune de durată, deci probabil s-a desfășurat în noaptea dinaintea concursului. 

Vinovații au găurit peretele din spatele magaziei, au furat tot cașcavalul, apoi au camuflat gaura pe interior, ceea ce ar fi fost imposibil fără ajutorul paznicului, din moment ce singura ușă era încuiată din exterior.

Se mai văd urme de lăbuțe mici care duc către debarcaderul de pe malul râului, a doua scenă. 

Mai multe conuri înșirate de la magazie către fântâna centrală. O rață își făcea cuib între coarnele unei statui a unei vaci. A găsit conurile adunate de hoți ca să umple cutiile cu cașcaval și a decis sa fure și ea câteva pentru cuib.

### Red Herrings

Câinele Bond crede că Fermierul Negrescu, apoi Dr Telemeu, apoi Hopțop sunt hoții, pentru că toți s-au aflat în preajma scenei.

Nici fermierul, nici doamna Telemeu miros puternic a usturoi, nu a brânză, spre deosebire de toți ceilalți expozanți. Însă motivul este nevinovat: în seara dinainte, Guzman a glumit pe seama lor și le-a spus că prin partea locului sunt țânțari uriași și că singurul lucru de care fug e crema de usturoi.

### SKill checks

#### Percepție

- Conuri de brad între fântână și magazie DC3
- În spatele magaziei, ramuri de brad camuflează o gaură cam de dimensiunea unei roți de cascaval DC3
- Firimituri de cașcaval pe cărarea din pădure spre debarcader DC3
- În interiorul magaziei, gaura e camuflată cu un butoi greu DC5
- Toate cutiile de cașcaval sunt goale DC3

#### Persuasiune

- Convins rața să zică de unde are conurile DC3
- Convins Țoman să îi lase în magazie DC4 / DC2 cu deghizare
- Convins Țoman să recunoască că e vinovat DC5 / DC3
- Convins Guzman să recunoască că e vinovat DC5
- Convins Negrescu / Telemeu să recunoscă de ce miros a usturoi DC3
- Convins Hopțop să identifice toți șoarecii din târg DC4
- Convins Bond să se alăture grupului DC2

#### Acrobație

- Cățărat pe statuia vacii DC3
- Ajuns în spatele magaziei DC3

#### Furișare

- Furișare în magazie DC3

## Peștera Chițchițișoara

Aventurierii au ajuns în luminișul din fața peșterii. Zonele de inters sunt:

1. **Luminișul** - Cărarea ajunge într-un luminiș, pe lângă care trece râul. La margine, legată de o salcie, se găsește barca.
2. **Camera principală a peșterii** - O grotă imensă luminată din loc în loc prin crevase din tavan prin care intră raze de soare.
3. **3 butoaie suspecte care delimiteaza o tabără secretă într-un colț al peșterii** - În penumbra din cel mai adânc loc al peșterii, 3 butoaie obturează vederea, delimitând parcă o cameră separată

### Personaje

1. **Guzman Cașcavaloiu, Primarul târgului** - Șeful bandei de hoți, îl găsim între butoaie, înconjurat de un morman de cașcaval.
2. **Țoman Vulpescu, Paznicul magaziei** - În camera principală.
3. **Ghiț și Fiț, Doi șoareci** - În camera principală.
4. **Mormicuța, o ursoaică cât toate zilele** - În luminiș

### Posibile indicii

Se confirmă că tot cașcavalul a ajuns aici, firmituri în barcă și spre peșteră.

### SKill checks

#### Percepție

- Firimituri de cașcaval în barcă DC2
- Firimituri de cașcaval în peșteră DC2
- Intrarea în peșteră DC3
- Banda de hoți care pândesc DC4

#### Persuasiune

- Convins Mormicuța să nu se enerveze DC2
- Convins Mormicuța să se alăture grupului DC4
- Intimidat membrii bandei să fugă DC3
- Intimidat membrii bandei să se predea DC5 
- Intimidat Guzman să se predea DC4 (doar dacă e prezentă Mormicuța)

#### Acrobație

- Escaladat intrarea în peșteră DC3
- Ajutat Mormicuța să urce în peșteră DC3

#### Furișare

- Furișat pe lângă banda de hoți DC4

## Caractere

### Pădurar

- Armă: toiag
- Armură: 2
- Calități: Dexteritate 2
- Abilități: Percepție 2, Acrobație 2
- Special: vorbit cu animalele
- Inventar: 2 sticluțe cu medicament magic, o sticluță cu gheață instant, funie

### Detectiv

- Armă: arc
- Armură: 1
- Calități: Dexteritate 2
- Abilități: Persuasiune 2, Furișare 2
- Special: deghizare
- Inventar: 2 sticluțe cu medicament magic, o cheie universală, un praf de strănutat

## Rezolvarea jocului

Vinovații sunt vestita bandă de șoareci hoți Al Chițone, în frunte cu primarul Guzman, un ditamai șobolan cenușiu. Ghiț și Fiț au făcut o gaură în zidul din spatele magaziei și au golit toate cutiile cu cașcaval, înlocuindu-l cu conuri de brad din pădurea de lângă târg. Vulpescu, tot din banda lor, a păzit să nu-i deranjeze nimeni. Au încărcat cașcavalul într-o barcă și au navigat până la peștera Chițchițioara unde au ascuns-o în tabăra lor secretă.

